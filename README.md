# Hello_world
testēju repozitoriju
"Es nebraucu uz ārzemēm strādāt un laimi meklēt, tas nav mans gadījums. Ģimeni skāra traģēdija – tika nogalināts manas māsas dēls, ko pusotru gadu nevarēja atrast. Šis pusotrs gads bija ļoti smags visiem, tādēļ, kad viņu galu galā atrada Gaujā, sapratu, ka man kaut kur jāaizbrauc, lai atslēgtos un atvilktu elpu. Tajā pašā laikā sāka irt mana laulība. Kad Minsterē dzīvojošā draudzene aicināja mani pie sevis, lai pastrādātu, nolēmu mainīt vidi. Protams, tā bija arī manas laulības saišu stipruma pārbaude. Kad Ziemassvētkos atbraucu uz mājām, sapratu, ka ģimene diemžēl izirusi. Un tad nolēmu, ka vēl kādu laiku palikšu Vācijā."

Ieradusies Vācijā, Inese vācu valodā zināja tikai četrus vārdus, bet pēc pusgada jau spēja šajā valodā sarunāties. Sieviete saprata, ka viņai šī zeme šķiet interesanta un ka vēlas iemācīties ko vairāk. Pirmkārt – valodu, iemācot to arī bērniem. Tomēr Inese nekad nebija domājusi, ka neatgriezīsies Latvijā, viņa neplānoja Vācijā ilgi uzkavēties. Gribēja vienkārši padzīvot, izprast valsti un tās kultūru. Tolaik Vācija vēl nebija atvērusi savu darba tirgu, Inese bija spiesta strādāt ārzemēs bez bērniem – viņus nebija tik vienkārši paņemt līdzi. Tādēļ regulāri braukāja uz Latviju. Kad tirgus tika atvērts, viņa nekavējoties nokārtoja darba atļauju un visus dokumentus bērniem.
